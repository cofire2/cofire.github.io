---
title: "礼"
layout: post
category: 礼
tags: [礼]
excerpt: "人而无礼，胡不遄死？"
---

# （一）居家

一、为人子不晏（晚）起，衣被自己整理，晨昏必定省。

二、为人子坐不中席，行不中道。

三、为人子出必告，反必面。

四、长者与物，须两手奉接。

五、徐行后长，不疾行先长。

六、长者立不可坐，长者来必起立。

七、不在长者座前踱来踱去。

八、立不中门，过门不践门限。

九、立不一足跛，坐勿展脚如箕，睡眠不仰不伏，右卧如弓。

十、同桌吃饭不另备美食独啖。

十一、不挑剔食之美恶。

十二、食时不叹，不训斥子弟。

# （二）在校

一、升降国旗及唱国歌、校歌时，肃立示敬。

二、师长上下课时，起立致敬。

三、向师长质疑问难，必起立。

四、路遇师长，肃立道旁致敬。

五、听讲时，应端坐或直立；不支颐交股，弯腰，翘足。

六、考试时，不交头接耳，或左顾右盼。

七、安其学而亲其师，乐其友而信其道。

# （三）处世

一、无道人之短，无说己之长。

二、家庭之事，不可向外人言。

三、口为祸福之门，话要经一番考虑再说。见失意人，不说得意语；见老年人，不说衰丧话。

四、交浅不可言深，绝交不出恶声。

五、不侮辱人，不向人开玩笑。

六、与残疾人会面，须格外恭敬。

七、于肩挑小贩苦力，莫讨便宜。

八、施恩求忘，受恩必报；开罪于人须求解，开罪于我应加恕。

九、善人自当亲近，须要久敬；恶人自当敬而远之。

十、遇事要镇静，做不到的事，莫妄逞能。

十一、瓜田不纳履，李下不整冠。

十二、凡事要合理智，不可偏重感情。

十三、己所不欲，勿施于人。

十四、凡求教他人的事，必须造门请问。

# （四）聚餐

一、座有次序，上座必让长者。

二、入座后不横肱，不伸足。

三、主先举杯敬客，客致谢辞。

四、主人亲自烹调，须向主人礼谢后食。

五、主人敬酒毕，正客须回敬主人。

六、举箸匙，必请大家同举。

七、用箸夹菜，只取向己之一方者，不立起向他角器中取菜。

八、箸匙不向碗盘顶心取菜取汤。

九、公食之器，不用己箸翻搅。

十、匙有余沥必倾尽，方再入公食器中。

十一、自己碗中之肴菜，不可反回公器中。

十二、箸匙所取肴菜，不倍于他人。

十三、食勿响舌，咽勿鸣喉。

十四、公食以不言为原则，须言亦应避免唾沫入公器中。

十五、咳嗽必转身向后。

十六、勿叱狗，不投骨于狗。

十七、碗中不留饭粒。

十八、不对人剔牙齿。

十九、客食未毕，主人不先起。

二十、起席，主逊言慢待，客称谢。

二一、宴毕，主人进巾进茶。

# （五）出门

一、衣冠不求华美，惟须整洁。

二、见长者，必趋致敬。

三、登高不呼，不指，不招呼。

四、路上不吸烟，不嚼食物，不歌唱。

五、乘车见长者必下，见幼者亦须与之颔首为礼。

六、夜必归家，因事不能归时，必先告家人。

七、车马繁杂冲区，不招呼敬礼。

八、不立在路上久谈。

九、不走马路中间，越路须先向左右看清，不可与汽车争路。

十、行走时，步履宜稳重，并宜张胸闭口，目向前视。

十一、遇妇女老弱，应尽先让路让座。

十二、途次有人问路，须详为指示；问路于人，须随即称谢。

十三、一人不入古庙，两人不看深井。

十四、逢桥先下马，过渡莫争船。

十五、在舟车上或飞机上，不探首或伸手出窗，并不得随便涕痰。

# （六）访人

一、先立外轻轻扣门，主人让入方入。

二、入内有他客，主人为介绍，须一一为礼，辞出时亦如之。

三、入内见有他客，不可久坐；有事，须请主人另至他所述说。

四、坐谈时见有他客来，即辞出。

五、坐立必正，不倾听，不哗笑。

六、不携一切动物上堂。

七、主人室内之信件文书，概不取看。

八、谈话应答必顾望。

九、将上堂，声必扬。

十、户开亦开，户阖亦阖；有后入者，阖而勿遂。

十一、主人欠伸，或看钟表，即须辞出。

十二、饭及眠时不访客。

十三、晋谒长官尊长，应先鞠躬敬礼，然后就座；及退，亦然。

十四、与长官尊长，及妇女行握手礼时，应俟其先行伸手，然后敬谨与握。

十五、访公教人员，必先问明其上班钟点，不可久坐闲谈。

十六、访客不遇，或留片，或写字登留言牌。

# （七）会客

一、见先致敬，熟客道寒暄，生客请姓字住址。

二、及门先趋，为客启阖。

三、每门必让客先行。

四、入门必为客安座。

五、室内有他客，应与介绍，先介幼于长，介卑于尊，介近于远，同伦则介前于后。

六、敬茶果先长后幼，先生后熟。

七、主人必下座，举杯让茶。

八、客去必送致敬，远方客必送至村外或路口。

九、远方客专来，须备饮食寝室，导厕所，导沐浴。

十、远方客去，必送至驿站，望车开远，始返。

# （八）旅行

一、将远行，必辞亲友，祭祖辞亲。

二、远到目的地，必先拜访有关人士。

三、归来必谒亲友，或略送土物。

四、远行之亲友辞行，必往送行，事前或赠物，或宴饯。

五、远方客来拜访，须往答拜，或设宴接风。

六、旅人归来拜，须诣回拜，或设宴洗尘。

七、受人之送行及饯别，达到所在地，须一一函谢。

八、人之接风或洗尘毕，须还席。

九、入境问禁，入国问俗，入门问讳。

十、入国不驰，入村里必下车马。

# （九）对众

一、他人正谈话，不在中间插言。

二、两人对谈，不向中间穿走。

三、不高声喧哗扰乱他人视听。

四、不横坐，不横腿，不扪脚。

五、不隔席谈话。

六、坐不掀起椅凳之后方。

七、衣帽不加于他人之衣帽上。

八、不向人喷水吐痰。

九、不向人呵欠，舒伸，嚏喷。

# （十）馈赠

一、礼尚往来，来而不往，往而不来，皆非礼也。

二、赐人不曰来取，与人不问所欲。

三、赠人物品，必谦必敬。

四、赠人物品，外必用包裹，婚丧庆寿例外。

五、平素赠物，座有他客，须避观听，远来及初晤，可不避。

六、受赠先略谦辞后受，称谢，逾日须往拜。

七、长者赐，不敢辞。

# （十一）庆吊

一、参加吉礼，不谈衰丧话，不戚容，不啼泣。

二、居丧不参加吉礼，只送仪物。

三、丧服不入公门，不观吉礼。

四、贺婚在众宾前，辞不谐谑。

五、临丧不笑。

六、里有殡，不巷歌。

七、饭于丧家，酒不赭颜。

八、佩会葬徽章者，礼终即卸去，不佩带他往。

# （十二）称呼

一、初见面之人问姓，曰贵姓，问名，曰台甫。自说姓曰敝姓某，说名曰草字某某。

二、有亲戚世交者，应各以其名分彼此相称。普通称人曰先生或某兄，自称曰弟。老者长者，称曰老先生，自称曰后学，或称自名。

三、称人之父曰令尊，母曰令堂。向人称自父母，曰家严，曰家慈。见朋友之父，称老伯，母称伯母，自称晚或侄。

四、称人之祖，曰令祖公，祖母曰令祖太夫人。向人称自祖曰家祖。祖母曰家祖母。见人之祖父祖母，称太老伯，太伯母。自称己名即可。

五、称人之兄弟，曰令兄，曰令弟。向人称自兄弟，曰家兄舍弟。称人之姊妹，曰令姊令妹。向人称自姊妹，曰家姊舍妹。见人之兄弟，称几先生，或几兄，自称小弟。见人之姊妹，统称几姐，称自曰小弟。（书款则称侍）

六、称人之妻，曰令正或尊夫人，向人称自妻，曰拙荆或贱内。见人之妻称嫂，自称己名。（女子可自称妹）

七、女子称人之夫，曰尊府某先生，向人称自夫，曰外子。见人之夫称某先生，自以避免称呼为佳，如必要时，只称本人即可。

八、称人之子，曰令郎或公子，称人女曰令爱，或女公子。向人称自子，曰小儿，女曰小女。见人子称世兄，自称弟，称女曰世姐，自不称。

九、称人之孙及孙女，曰令孙曰令女孙。向人称自孙，及女孙，曰小孙，曰小女孙。见人之孙及女孙，称几公子几小姐。

十、称人或称自之已故上辈，统加一先字。如称人之故父母，曰令先尊令太夫人；称自之故父母，曰先严先慈之类。称人已故下辈不必另加字，只云「以前某兄」即可，称自故下辈，但加一亡字，或云「以前某某」亦可。

十一、称人之姑丈姑母，曰令姑丈令姑母。向人称自姑丈姑母，曰家姑丈姑母。见人之姑丈姑母，称老先生老太太；交厚者，可称老伯及老伯母。

十二、称人之舅父舅母，曰令母舅令舅母。向人称自舅父舅母，曰家母舅家舅母。见人之舅父舅母，称谓仿前。

十三、称人之岳父岳母，曰令岳令岳母。向人称岳父母，曰家岳家岳母。见人之岳父母，称谓仿前。

十四、称人之内侄，曰令内侄。称人之甥，曰令甥。称人之婿，曰令婿。向人称自内侄，甥，婿，曰敝内侄，曰舍甥，曰小婿。

十五、称人之亲友，曰令亲曰贵友。向人称自亲友，曰舍亲敝友。

十六、称人之师，曰令师，生曰令高足。向人称自师，曰敝业师。称自生曰敝徒。自称师，曰夫子或吾师。称自曰受业，或曰门生。

十七、称人之长官，曰贵某长（院部厅局等）。称人之属员，曰贵部下或贵属。向人称自长官，曰敝某长，称自属员，曰敝同事或敝属，称其某姓某职亦可。

十八、称人之主人，曰贵上，称人之仆，曰尊纪。向人称自主人，曰敝上；称自仆，曰小价。

# （附说）

一、称呼一事，本甚繁杂，各地习惯，直接见面之称，尤多不同，故难备载。本编仅录其对外交际通常用者。 　

二、亲戚之间，称呼甚为微细，每有错一字而贻笑者。兹编本为举要，专为常用，故不详  。

 